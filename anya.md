---
layout: post
title: Anya Ganem
categories: charachters
disqus: false
---
  <div class="centerimg"> <img src="/static/img/COS-logo.png"  alt=" "/> </div>
<div class="textcenter"> <h3> Biografia del Personaggio </h3> </div>
  <div class="portraitch"> <img src="/static/img/Anya.jpg"  alt=" "/> </div>

## Anya Ganem

<u><b>Descrizione:</b></u>


**Allineamento:** Caotico Neutrale

**Razza:** Human

**Classe:** Mystic

**Sesso:** Donna

**Età:** 26

**Altezza:** 1.72

**Peso:** 58

**Capelli:** Castani

**Occhi:** Azzurri

**Fede:** Xan Yae


**Cenni Biografici:**

Ho visto uomini togliersi la vita per porre fine al proprio dolore, e ne ho visti altri ringraziare gli dei nonostante il fato fosse stato tutt&#39;altro che benevolo con loro.

Un tempo in cui anch&#39;io ero come loro, capace di provare emozioni contrastanti ed intense, di vivere invece che di limitarmi a _sopravvivere_.

Non so quanto tempo sia passato da allora, ma il ricordo del momento in cui ho cessato di essere Anya è ancora vivido nella mia mente.

Mio padre era uno psionico, così come suo padre prima e così come me; sebbene non gli piacesse l&#39;idea di sapermi lontana da casa, fu proprio lui ad insistere affinché imparassi a padroneggiare i miei poteri presso il Tempio di Zuoken.

Al mio ritorno, venivo sempre accolta con la gioia che solo le famiglie Baklunesi riservano ai propri membri e, sebbene lo studio si fosse presto rivelato la mia passione, contavo sempre con impazienza i giorni che mi separavano dal riabbracciare i miei genitori ed i miei quattro fratelli minori.

Erano passati appena due mesi dal mio ultimo rientro, eppure ero riuscita ad ottenere un permesso così da arrivare in tempo per il compleanno di mio fratello.

Ricordo di aver spalancato la porta senza neppure bussare, con la trepidazione di chi sa che la sua sorpresa sarà senz&#39;altro gradita, invece una terribile sorpresa stava già aspettando me.

La casa era avvolta in un insolito silenzio e, fin dove potevo vedere, regnava un caotico disordine che strideva fortemente con il consueto ordine di mia madre.

Il pavimento e le pareti erano macchiate di un denso liquido scarlatto che mi rifiutavo di processare come sangue, ma il cattivo odore era troppo pungente perché potessi davvero ignorarlo.

I loro corpi erano a malapena riconoscibili, massacrati e lasciati a marcire come inutili carcasse.

La mia testa era come svuotata: non una lacrima, non un solo sussurro; rimasi semplicemente immobile, lo sguardo fisso sulla sedia dalla quale non si sarebbe più rialzato il più piccolo dei miei fratelli.

Non cercai vendetta, non caddi nella disperazione.

Seppellii ciò che restava della mia famiglia pregando Xan Yae di vegliare su di loro, poi mi lasciai la città alle spalle.

Partii con un solo obiettivo: quello di trovare qualcosa per riempire la mia esistenza diventata nulla.

Diventai presto piuttosto brava a cogliere i dettagli, mi feci una certa reputazione come ricercatrice.

Così conobbi Reynard; sotto la promessa di un lauto compenso, accettai di fargli da guida alla ricerca di un potente manufatto al quale era interessato e sul quale avevo io stessa compiuto degli studi tempo addietro.

Giungemmo alle antiche rovine verso cui eravamo diretti dopo quasi due settimane di viaggio, ma il destino non ci lasciò il tempo di cantar vittoria: una strana nebbia oscura ci avvolse, trascinandoci con sé verso l&#39;ignoto.



**Personalità e segni particolari:**

E&#39; piuttosto saccente e sicura delle proprie capacità intellettuali.

Prova disgusto nei confronti degli stolti, ma mostra grande rispetto verso chi ritiene colto o quanto meno acuto.

Non pronuncia il proprio nome da quando la sua famiglia è stata sterminata; se glielo chiedono, mostra la copertina del proprio taccuino sul quale esso è annotato.

Non si siede sulle sedie. Mai.

Annota ogni cosa le sembri rilevante.

I cadaveri le ricordano dell&#39;episodio che ha segnato la sua vita. Spesso, tenta di camuffare l&#39;angoscia che prova con l&#39;interesse accademico, così prende nota di tutti i parametri anatomici dei corpi in questione.
