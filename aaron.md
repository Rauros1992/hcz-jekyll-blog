---
layout: post
title: Aaron
categories: charachters
disqus: false
---
  <div class="centerimg"> <img src="/static/img/COS-logo.png"  alt=" "/> </div>
<div class="textcenter"> <h3> Biografia del Personaggio </h3> </div>
  <div class="portraitch"> <img src="static\img\Aaron.jpg"  alt=" "/> </div>

## Aaron Droverson

<u><b>Descrizione:</b></u>

**Allineamento:** Legale Neutrale

**Razza:** Umano

**Classe:** Paladino

**Sesso:** M

**Età:** 25 Anni

**Altezza:** 1.85 m

**Peso:** 77 Kg

**Capelli:** Neri

**Occhi:** Azzurri

**Fede:**  St. Cuthbert

**Cenni Biografici:**



Il ticchettio della pioggia ed il frusciare delle fronde contro la spessa vetrata della sala riunioni avevano un che di affascinante se paragonati alla discussione che le sue povere orecchie erano costrette a presenziare.

Oh, aveva un rispetto quasi adulatorio nei confronti di suo padre, ma spesso dimenticava quanto fosse propenso ad essere accondiscendente nei confronti della Camera dei Quattro, ad accettare passivamente le ragioni fin troppo buoniste per mantenere l&#39;ordine all&#39;interno del regno. Avevano una visione ben diversa di come affrontare le situazioni più impervie o quelle di natura più leggera e se Belvor IV prediligeva delle scelte conformi al credo di Heironeous, che lo esortavano ad agire con fermezza e con moralità (spesso e volentieri imponendo il suo pensiero con prepotenza), al contrario, la fede che riponeva in St. Cuthbert era ben diversa dal frivolo senso di &quot;far sempre la cosa giusta&quot;. Quello a cui era profondamente legato riguardava il credere incondizionatamente nell&#39;idea che, nonostante un&#39;azione potesse risultare immorale, se messa in atto per un bene superiore, doveva essere compiuta indipendentemente dalla bontà di quest&#39;ultima.

Il fine giustificava sempre i mezzi, ma suo padre non la pensava affatto così. Proprio per questo, spesso, si ritrovavano a dover affrontare discussioni accese, animate dal fatto che fossero totalmente incapaci di dialogare senza alzare i toni. Molti, sebbene non esplicitamente, li reputavano due gocce d&#39;acqua; irruenti, irascibili, teste calde e, cosa più importante, testardi. Sarebbero stati capaci persino di farsi fustigare piuttosto che ammettere di aver torto o chiedere scusa ed era ridicolo, assurdo quanto questo risultasse estremamente fastidioso persino per lui.

Non sopportava l&#39;idea di aver preso il peggio da Belvor ed ancora di più che questo gli ricordasse, costantemente (o almeno, durante i litigi) che suo fratello Thrommel fosse sempre stato più saggio nella scelta delle parole e che non si sarebbe mai sognato d&#39;andargli contro in quel modo.

Parlare di Thrommel non aiutava nessuno a dimenticare il dolore provato per la sua scomparsa ed il modo in cui suo padre si ostinasse a nascondere la sofferenza, alla fine, lo faceva desistere dal continuare inutili discussioni che non avrebbero mai portato ad alcuna risoluzione.

Nonostante le divergenze e le disgrazie caratteriali, era molto legato a quell&#39;uomo dal cipiglio perennemente astioso e, alle volte, andavano persino a caccia insieme, una pratica che rallegrava (seppur in maniera molto blanda) l&#39;umore del padre.

« Abbiamo chiarificato i punti salienti, direi che per questa sera è tutto signori. »

Cercando di non mostrarsi annoiato o visibilmente in disappunto, accenna un saluto nei confronti degli incantatori, attendendo pazientemente che questi uscissero dalla stanza.

Suo padre aveva insistito (gliel&#39;aveva imposto, in realtà) nel renderlo partecipe a quell&#39;incontro, probabilmente per fargli comprendere come si governasse un regno, quali fossero le responsabilità di un sovrano, come e quando ascoltare i consigli della Camera… ma tutto quello che aveva appreso era che le vesti dei maghi fossero alquanto ridicole, oltre che di dubbio gusto.

« Padre, credo che i Maghi stiano perdendo colpi e consigliarvi di non fare nulla mi sembra oltraggioso. Come potete credere che Iuz rimarrà a lungo nascosto a tramare? Le voci che corrono sono alquanto chiare e dopo la sua ricomparsa c&#39;è chi teme in un rinnovato potere. Dovremmo radunare i nostri alleati e defenestrarlo da quella stupida magione in cui si rifugia fintantoché è debole. »

« Aaron, non mi aspetto che tu comprenda quanto detto. Sei giovane ed inesperto e Iuz non è così sprovveduto come credi.  »

Si ritrova a sbuffare, impaziente, incrociando le braccia al petto, facendo tintinnare il metallo dell&#39;armatura. Era frustrante dover sottostare agli ordini di suo padre, ma poteva forse competere con la sua saggezza ed esperienza in battaglia? Probabilmente avrebbe fatto meglio a tacere e domandarsi il perché Belvor non avesse già agito per estirpare il male alla radice. Che fosse, come affermava, così potente da essere una minaccia persino in un momento di debolezza?

Tamburella le dita sul braccio, osservando di sottecchi l&#39;uomo camminare per la sala, afferrando un bicchiere e riempiendolo di vino. Mai che avesse il pensiero di domandargli se ne volesse un sorso.

Poi, il Re schiarisce la gola, accarezzandosi pensieroso la barba folta e brizzolata.

« Domani, con i nobili di Veluna, andremo ad una battuta di caccia. Mi farebbe piacere se ti unissi a noi. »

Annuisce, conscio che non vi fosse possibilità di riprendere l&#39;argomento precedente, lasciato in sospeso per via della testardaggine di suo padre.

Avrebbe preferito disquisire sulle strategie da adottare in battaglia, ma anche frivolezze come la caccia potevano andar bene. Sarebbe stato piacevole prendere una boccata d&#39;aria dopo tutte quelle giornate uggiose.

« Mi farebbe molto piacere. Adesso dovete scusarmi, ma ho delle faccende da sbrigare. »

Una volta tornato nelle sue stanze, si ritrova a sospirare, passandosi una mano tra i capelli.

Aveva così tante mansioni da svolgere, incarichi da adempiere, documenti da firmare, ma scarsa voglia per farlo.

Eppure, era suo dovere e nessuno, nemmeno volendo, avrebbe potuto prendere il suo posto risparmiandogli così le noie dell&#39;intingere la piuma nel calamaio.

Facendosi forza, quindi, si siede di fronte ad un&#39;ampia scrivania in legno, agguantando i fogli a casaccio, sperando nella benevolenza del tempo e  che scorresse in fretta, senza fargli avvertire il torpore della noia.

E forse proprio per questo che, nonostante gli sforzi per tenere gli occhi per aperti, aveva ceduto al sonno.

Al risveglio, però, non c&#39;erano più le mura decorate da stendardi o le coppe d&#39;oro e le medaglie a ricordargli le sue vittore, ma una lugubre, quanto funesta, nebbia fitta e scura.



**Personalità e segni particolari:**

Aaron è un ragazzo testardo, che tende spesso a rimanere nelle proprie posizioni. Non fa mai vanto della sua condizione nobiliare da principe, nonostante sia fiero d&#39;essere il figlio di Belvor IV. Preferisce dimostrare il suo valore in battaglia e, nonostante il suo carattere difficile, non nega l&#39;aiuto ai deboli, dimostrandosi (a modo proprio) gentile, specialmente con i bambini.

Non ama la violenza immotivata, ma è pronto ad agire e compiere azioni immorali se queste servono per uno scopo più grande.

È di bella presenza, dall&#39;aria austera, con un cipiglio simile a quello del Re, nonostante sia più morbido e meno iracondo. Ha un cuore nobile e, anche se ha un&#39;espressione indifferente, tende a dispiacersi ed a cercare una soluzione ai problemi altrui, in particolare riguardo alla famiglia degli sventurati. Questo è dovuto principalmente alla perdita del fratello Thrommel che pensa sia ancora vivo, nonostante sia stato ritenuto morto.

Non pensa che il male si misuri dalle piccole azioni e per questo tende a non giudicare prima del tempo. Ovviamente, le forze malvage già affermate e che causano morte e distruzione di popoli innocenti sono per lui deplorevoli, in particolare Iuz e tutto ciò che è collegato al semidio e Vecna, la divinità dei segreti.
